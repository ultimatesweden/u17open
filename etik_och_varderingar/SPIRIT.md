Vad är Spirit?
==============

Spirit of the Game är den viktigaste regeln i frisbeesport. Det liknar Fair Play och 
sportmannaskap, men det finns en mycket större betoning på det i  Ultimate. Här är en 
sammanfattning från [regelhäftet](http://www.wfdf.org/sports/ultimate):

"Alla spelare är ansvariga för att följa reglerna och hjälpa med- och motspelare på planen i regelfrågor. Ultimate bygger på en 
anda som lägger ansvaret för fair play på varje spelare. Vi litar på att ingen 
spelare avsiktligt bryter mot reglerna; vilket innebär att det inte finns några 
hårda straff för överträdelser, utan snarare en metod för att återuppta spelet på ett sätt som 
efterliknar vad som skulle troligtvis ha inträffat om någon överträdelse inte skett.

Kämparanda och fysisk excellens uppmuntras, men det får aldrig gå ut över den ömsesidiga respekten 
mellan spelare, leda till regelöverträdelser eller minskad spelglädje. "

Avsiktligt foulande, fusk, farligt spel, respektlösa samtal, och andra 
"vinna till varje pris beteende" strider mot andan i spelet. Ofta förekommer att en spelare befinner sig i en 
position där det är till hans / hennes fördel att foula eller begå en regelöverträdelse, det är dock 
spelarnas moraliska skyldighet att följa reglerna. Sportens integritet beror på varje 
spelares ansvar att upprätthålla Spirit of the Game, detta ansvar måste tas på allvar.

Eftersom Ultimate är en sport där spelarna dömer själva, är det viktigt att upprätthålla Spirit of the Game. 
Alla spelare måste känna till reglerna, vara ärliga och sanningsenliga, förklara sin ståndpunkt 
klart och kortfattat, tillåta motståndarna en rimlig chans att tala och lösa tvister så 
fort som möjligt, genom diskussioner.

Exempel på god Spirit

* Informera en lagkamrat om du tror att de har gjort en felaktig eller onödig påkallning eller 
orsakade en foul eller kränkning
* Dra tillbaka en påkallning när du inte längre tror påkallningen var nödvändig
* Ge komplimanger till motståndare för bra spel eller Spirt
* Introducera dig till dina motståndare (t.ex när du tar upp försvar efter avkastet)
* Reagera lugnt mot oenigheter eller provokationer

Källa: Detta är en översättning av WFDF:s introduktion till 
[Spirit Of the Game](http://www.wfdf.org/sotg/about-sotg)
